<div class="leaf flex"><div class="inner justify"><p>--- … sillä te tietysti tulisitte sitä kaiken elämänne katumaan, lopettaa miehen ääni, ivaten, välinpitämättömästi.</p><p>--- Eihän se ole sanottu, sanoo naisen ääni sovittavasti, välittävästi, — tunnenhan teitä niin vähän, ainoastaan muutamia tunteja.</p><p>--- Mutta te tiedätte, kuka minä olen, ja me olemme kuulleet puhuttavan toisistamme ennen. Eihän aina ole takeita pitkästäkään tuttavuudesta.</p><p>--- Niin, niin, — mutta me voimme pettyä.</p><p>--- Me? — Oh, mutta, — te puhutte jo monikossa! Mutta pettyä voin tässä asiassa ainoastaan minä, pettyä teistä. Itse minä olen niitä ihmisiä, jotka eivät kykene edes lastakaan pettämään.</p><p>--- Meidän on kai jo mentävä laivaan; — ajatelkaas, jos jäisimme maihin!</p><p>--- Ei ole vielä mitään kiirettä. Me ehdimme hyvin vielä kerran käydä…</p></div> </div>