<div class="leaf flex"><div class="inner justify"><p class="no-indent  ">moisesta kylmäkiskoisuudesta isänmaan puolustajaa kohtaan, oli kertonut äskeisestä tarmokkaasta esiintymisestään ja uhannut huutaa vallesmannia ja viskaalia, kävivät miehet laiskasti Kärkeen käsiksi ja onnistuivatkin viimein saamaan hänet seisaalleen.</p><p>Mutta kun Kärki tunsi itseään kauluksesta riiputettavan, heräsi hän horroksistaan ja alkoi riuhtoa itseään irti niin äkäisesti, että miesten täytyi puolimatkassa tupaan heittää hänet käsistään.</p><p>--- Piru häntä kantakoon mokomaa juopporattia, joka potkii kuin hullu! sanoivat miehet.</p><p>--- Ei tarvitsekaan! örisi Kärki, joka oli alkanut virota ja koki päästä pystyyn.</p><p>--- Kas niin, — pysy nyt vaan koreesti hiljaa, niin vievät nämä miehet sinut tupaan, ett'et tarvitse paleltua kuoliaaksi yöllä, kehoitteli Keppi-Leena.</p><p class=" stretch-last-line ">--- Paleltuako…? Ohoh! On minulla rahaa! virkkoi Kärki jotenkin asiaan kuulumattomasti ja koetteli</p></div> </div>