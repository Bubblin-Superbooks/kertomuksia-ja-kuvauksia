<div class="leaf flex"><div class="inner justify"><p>--- No, — kun tullet mukaani, niin pääset selkääsi saamasta etkä rahojasi hukkaa.</p><p>--- Minnekkä? kysyi Kärki jo jotenkin selvänä.</p><p>--- Pois kaupungista maalle.</p><p>--- Mitä on minulla maalla tekemistä?</p><p>--- Jää sitten tänne, kun mielesi tehnee ja juo itsesi päihisi taas ja makaa yösi putkassa, jos luulet siellä paremman olevan!</p><p>Keppi-Leena tarttui hevosta suitsiin ja teki lähtöä.</p><p>--- Mutta tuota… Kärki epäröi. Mutta minnekkä sitten mennään?</p><p>--- Eikö sitten saatettaisi mennä vaikka minun luokseni — on siellä siksi sijaa, kun tarvitaan.</p><p>Kärki katseli häntä kummastellen. Hän koetti ponnistaa ajatuksiaan johonkin varmaan suuntaan, mutta huomasi samassa, että Leena seisoikin vaan yhden jalan varassa pitäessään hevosta suitsista, ja huudahti:</p></div> </div>