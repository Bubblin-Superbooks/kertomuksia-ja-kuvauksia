<div class="leaf flex"><div class="inner justify"><p class="no-indent  ">hyväsydämminen nauru, jonka minä niin hyvin tunsin.</p><p>Hajaannuimme myöhään. Näin, kuinka vaimoni mieli vielä kotiin tultuammekin oli kuohuksissaan.</p><p>--- Onko hän todellakin pieni vaimoseni? kysyin minä niin hellästi kuin vaan mahdollista.</p><p>Vaan hän ei suvainnut vastata.</p><p>Jätin hänet rauhaan ja virkoin vaan, että meidän huomenna oli noustava varhain ylös mennäksemme Klampenborgiin hengittämään kevään ilmaa ja puhkeavien lehtien tuoksua. Ehkä tapaisimme siellä tämäniltaiset ystävämmekin; — ne olivat vähän lupailleet tullakseen meitä siellä tapaamaan ja syömään aamiaista kanssamme.</p><p>Ja me vaivuimme uneen kumpikin tahollamme.</p><p>K:lo kahdeksan seuraavana aamuna istuimme toisen luokan vaunussa odottaen, että juna lähtisi liikkeelle pieneltä sivuasemalta. Ystävyytemme ei ollut vielä eilisestään parantunut.</p></div> </div>