<div class="leaf flex"><div class="inner justify"><p class="no-indent  ">minä alan hiukan epäillä, enkö nähnekin vaan unta, kun samassa kuuluu jotain melua ja pauhua niinkuin koko talo sortuisi päälleni. Lattia vajoo jalkaini alla, luulen kuulevani veden kohinaa ja kaikki rakkaani katoavat samassa näkyvistäni.</p><p>Samassa huutaa Matti jotain ja minua pudistetaan turkin kauluksesta:</p><p>--- Pian ylös! Pian, ett'ei reki uppoa! Katsella harastelin ympärilleni enkä ollenkaan käsittänyt mitä oli tapahtunut, ennenkun reen edessä näin mustan olennon, joka avannossa polskaroi. Takanani seisoi Matti ja pudisteli minua kauluksesta.</p><p>--- Tässä nyt ollaan järvessä, sanoi hän.</p><p>Kavahdin seisoalleni ja nakkasin vaistomaisesti turkin päältäni ollakseni vapaampi liikkeissäni.</p><p>--- Elä heitä turkkia veteen, huusi Matti, — tässä vielä kuivia vaatteita tarvitaan tän' yönä!</p><p class=" stretch-last-line ">Matti seisoi reen takana ja piti siitä kaikin voimin</p></div> </div>