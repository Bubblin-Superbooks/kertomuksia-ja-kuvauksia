<div class="leaf flex"><div class="inner justify"><p class="no-indent  ">Tottuneella liikkeellä tempaa nainen huutavan lapsensa huurteiseen syliinsä, viihdyttää sitä vähän ja menee katsomaan uunille.</p><p>--- Antti hoi! sanoo hän karsaalla äänellä. Nyt ei auta muu kuin nouse ylös ja ala laputtaa kirkonkylään.</p><p>--- Häh? — vastataan uunilta — eihän lie vielä tuvan nurkkakaan ilmi tulessa! Mihinkä se on semmoinen kiire? Eihän sitä yötä vastenkaan taipalelle…</p><p>--- Kiirekö? Vieläkö pitäisi nurkankin palaa? Entäs se, kun nälkä sisuksia polttelee! Tuli kuin tulta! Minulla on hyviä uutisia Pusulasta. Kaikki ovat menneet sieltä kirkonkylään, jossa valtio jakaa jauhoja jouluksi. Ei siinä auta sinunkaan muuta kuin lähteä, niin saadaanhan edes selvää leipää jouluksi.</p><p>Antti kääntelekse ja vääntelekse uunilla, haroo hiuksiaan ja puistaa päätään.</p><p>--- Eiköhän auta enää muu kuin lähteä kerjuulle?</p><p class=" stretch-last-line ">--- Mikäpä tässä muukaan auttanee. Eikö ole jo saatu</p></div> </div>