<div class="leaf flex"><div class="inner justify"><p class="no-indent  ">hänen hätäänsä todistamaan. Antti saa nyt helposti säkkinsä jauhoja täyteen, mutta kun hän sanoo lähtevänsä sen kanssa kuuden peninkulman matkalle, alkaa kauppias sitä tyhjentää.</p><p>--- Ei, ei, sanoo Antti, antakaa te vaan säkin olla täynnä, kyllä minä sen kanssa suoriudun!</p><p>--- Mutta se painaa neljä leiviskää ja se ei ole enää miehen kantamus.</p><p>--- Niin, mutta kun minulla on vaimo ja neljä lasta, jotka ovat nähneet nälkää kaksi viikkoa ja me tarvitsemme kyllä sen, minkä voimme irti saada, kun eivät tukkiherratkaan tulle niin pian työtä tuomaan.</p><p>--- Miksi ette eilen sanoneet, että teillä on vaimo ja neljä lasta, jotka näkevät nälkää? kysyi nainen.</p><p>--- Enhän kehdannut kaikkien kuullen… minulla on niin hyvä luonto siitä, että häpeen.</p><p class=" stretch-last-line ">Eihän auttanut, täytyi nauraa. Antti saa säkkinsä täyteen, kumartaa kiitokseksi Helsingin</p></div> </div>