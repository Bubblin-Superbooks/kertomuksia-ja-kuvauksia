<div class="leaf flex"><div class="inner justify"><h4>Chapter IV.</h4><p class="  start-chapter">Nyt vasta aloimme ympärillemme katsella. Ei ollut pitkältä maihin ja minä kysyin Matilta, miten olimme osanneet ajaa näin kaitaseen salmeen, jossa varmaankin kävi virta.</p><p>--- Ka, no — kun hevonen vei… vastasi hän.</p><p>--- Kulkeeko tie tästä?</p><p>--- Mistäs minä sen tiedän paremmin kuin tekään?</p><p>--- Oletko ajanut harhaan?</p><p>--- Olemmepa saattaneet ajaa, kun ei tietä näy.</p><p>--- Oletko nukkunut — häh?</p><p>--- Nukkuihan herrakin.</p></div> </div>