<div class="leaf flex"><div class="inner justify"><p>Me puhuimme maalauksesta.</p><p>Johanne antoi meidän puhua ja kumartui kaiteen yli paremmin nähdäkseen viheriän vaaleiden aaltojen hiipivän hienohiekkaisen rannan helmaan. Ikäänkuin olisi pelännyt putoavansa, pisti hän kätensä kainalooni ja tunsin minä siitä säteilevän lämmön rupeavan aivan polttamaan itseäni; mutta itse istui hän näennäisesti aivan välinpitämätönnä tuijottaen merelle ja ilmettäkään pienissä kasvoissaan muuttamatta.</p><p>--- Mennäänkö illalliselle? ehdotti joku.</p><p>Kun muut nousivat, jäin minä paikoilleni.</p><p>Ja kun he olivat menneet, nojauduin minä Johannea kohden ja me sanoimme toisillemme äärettömän paljon tyhmyyksiä.</p><p>Seuraavana aamuna k:lo 9 olin minä asemalla kaikkine kapineineni ja olipa neljä maalariakin jaksanut nousta minua saattamaan.</p><p>--- Entä Johanne? näkyivät he silmillään kysyvän.</p></div> </div>