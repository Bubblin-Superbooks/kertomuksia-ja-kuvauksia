<div class="leaf flex"><div class="inner justify"><p class="no-indent  ">kesäuntaan lummekukkaisen peitteensä alla, — eikä kuiskahdustakaan kuulunut! Hän nojautui taapäin, puhalsi tupakan savun tyyneen ilmaan ja katseli, kuinka se hajaantumatta kohosi korkealle ilmaan. Mutta kun hän taas katsahti ympärilleen, suututti häntä ahdas näköpiiri, joka ikäänkuin kuristi häntä. Olla hänen siellä, kaukana, äärettömällä arolla, jossa taivaanranta huimaavan kaukana aaltoilee…!</p><p>Silloin säpsähti Heikki Hytönen ikkunansa takana.</p><p>Tupakkaa!</p><p>Mutta mistä tuli se tupakan haju? Hän avasi varovasti ikkunan ja pisti ulos parroittuneen leukansa, tähysteli uteliaasti ympärilleen, mutta ei mitään nähnyt.</p><p>Kasakka heräsi mietteistään, nousi seisomaan, otti pyssynsä ja huusi mielensä huviksi pitkän vartiohuutonsa:</p><p>--- Slusha-a-aj!</p><p class=" stretch-last-line ">--- Slushaj! vastasivat vuorostaan muut vartijat, joita</p></div> </div>