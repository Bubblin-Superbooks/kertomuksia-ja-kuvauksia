<div class="leaf flex"><div class="inner justify"><p>--- Kah — sinullahan onkin vaan yksi jalka!</p><p>--- Kyllä se minulle riittää. Ja autan minä itseni yhdellä yhtä hyvin kuin moniaat kahdella, ja ehkä vielä paremminkin.</p><p>Hän nykäsi hevosta ja aikoi lähteä. Mutta silloin huusi Kärki:</p><p>--- Ei — elähän! Minnekkä sinulla on semmoinen kiire! Minne me sitten menemme?</p><p>Keppi-Leena pidätti hevostaan ja katsoi ympärilleen.</p><p>--- Johan sen sanoin. Tuletko vai etkö?</p><p>--- Onko sinulla sitten viinaa? kysyi Kärki.</p><p>Keppi-Leena oli jo maiskauttamaisillaan huulia hevoselleen, mutta taas pääsi hänessä naisen luonto voitolle, hän melkein häpesi heikkouttaan, mutta vastasi empimättä:</p><p>--- On kai sitä nyt sentään tuloryypyksi.</p><p class=" stretch-last-line ">Kärki kiipesi hyvillä mielin rattaille ja istui siinä jotenkin vakavasti ja yläruumistaan aivan paljon</p></div> </div>