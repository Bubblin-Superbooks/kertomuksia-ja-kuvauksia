<div class="leaf flex"><div class="inner justify"><p>--- Olkaa hyvä ja päästäkää minut istumaan vaimoni viereen!</p><p>--- Anteeksi, — olisittehan voineet pyytää päästäksenne siihen jo ennenkin.</p><p>Tunsin, kuinka naurettavalta mahdoin Johannen silmissä näyttää, ett'en ollut uskaltanut puhutella häntä vaimoni läsnäollessa, mutta Jumala paratkoon! — ei minun muutakaan auttanut.</p><p>Johanne purskahti äänekkääsen ylenkatseelliseen nauruun, heittihe taapäin ja kätki kasvonsa käsiinsä. Häntä seurannut herra katsoi häntä kummastellen, mutta Johanne veti häntä napinlävestä lähemmä itseään ja alkoi kertoa jotain.</p><p>Istuin kuin neulojen päällä. Vaimoni oli huomannut, että Johannen ja minun välillä oli jotain, ja Johannen naurun kuultuaan hän punastui ja vihastui. Nyt oli minulla kaksi vihollista.</p><p class=" stretch-last-line ">Johanne ivasi minua seuralaiselleen ja loi niin</p></div> </div>